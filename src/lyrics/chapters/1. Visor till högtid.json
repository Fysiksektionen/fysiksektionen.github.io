{
    "chapter": "Visor till högtid",
    "prefix": "Aα",
    "songs": [
        {
            "title": "Vetiquette",
            "author": "Anna Karlhede, F-14",
            "melody": "",
            "text": "<p>Vett- och etikettvärlden kan vid en första anblick verka snårig med otaliga regler som dessutom inte är skrivna i sten och därför är olika lite överallt. Men lugn - du kommer långt på vanlig hyfs och, ja, vett och det viktigaste tas upp här. Ettiquetten har långa anor och delar av den är förlegad, varför den alltid är i långsam förändring. Här presenterar jag en version där alla ska kunna känna sig inkluderade, som inte begränsar klädkoden utifrån kön och som inte förutsätter att ett visst kön behöver hjälp av ett annat utan som går bortom könen. Men mycket har levt kvar då det förhöjer stämningen och skapar en högtidlig atmosfär. Kanske är de regler du läser här lite annorlunda än vad du sett tidigare, men jag har här försökt utgå från hur Fysiksektionen och dess banquetter ser ut.</p><h4>Klädkod</h4><p>På banquette är det klädkod högtidsdräkt som gäller. Det innebär vanligen balklänning eller frack men även militär högtidsuniform och högtidlig folkdräkt går bra. Vad gäller frack är det inga konstigheter - en frack är en frack. Balklänning är dock ett bredare begrepp men gemensamt för alla balklänningar är att de är golvlånga. Resten, så som mönster, färg och utformad spelar ingen större roll, så länge det är en festfin klänning. Även tvådelat går bra, så länge kjolen är golvlång.<br><br>Det finns även en mängd tillbehör som kan bäras vid en banquette, så som schmeck, handskar, medaljer, och sidenband. Vad gäller handskar bärs den korta varianten till frack och till klänning är det endast kutymt med handskar (och då är det den långa varianten som gäller) om klänningen har korta ärmar eller inga alls. Handsken ska ej kombineras med ringar utanpå, men en elegant klocka eller ett dito armband går bra. Under måltiden tas handskarna av men kan annars behållas på.<br><br>Schmecken är en studentikos mössa som lämpar sig vid högtidliga tillfällen. Till schmecken hör de färgglada spegaterna. Som fysiker sätter en på en orange spegat för varje påbörjat år och för varje frånvaroår en svart spegat. Schmecken kan bäras under hela banquetten. Vad gäller andra huvudbonader så ska hatt ej kombineras med frackklänning men hatt till frack är okej, och då är det cylindervarianten som gäller (även om detta är mycket ovanligt). Huvudprydnader som exempelvis diadem och fjädrar är vanligare och kan behållas på under hela tillställningen.</p><h4>Etikett</h4><p>Banquetten börjar ofta med mingel innan det är dags att gå till bords. Då får du tillfälle att ta reda på vem din bordspartner är, om du inte går tillsammans med någon det vill säga. När banquetten ska börja leder du och din bordspartner varandra till bordet. Har någon av er en otymplig klänning är det kutymt att hjälpa till genom att dra ut stolen för henom.<br><br>Vid bordet hör det till god ordning att en konverserar med sin bordspartner, speciellt i början. När det är dags att skåla så ska du alltid skåla med öppen barm till din partner. Det vill säga har du din partner till vänster om dig skålar du med höger arm. Du skålar först med din bordspartner, sedan med personen på andra sidan om dig och sist med personen mitt emot. När alla har druckit går en sedan i motsatt ordning och avslutar alltså skålen med sin bordspartner. Efter middagen är det i sedvanlig ordning dags för dans! Då leder ni varandra till dansgolvet och dansar, enligt tradition, den första dansen (en dans är två låtar) med varandra.</p><h4>Vett</h4><p>Som jag sa i början kommer du långt med vanligt vett och lite hyfs, det är till exempel trevligt att hälla upp vatten till sin bordspartner om denna fått slut, även om det inte är någon regel. Och som jag även sa är reglerna inte skrivna i sten, ej heller dessa på Fysiksektionen. Det hör inte till ovanligheterna att en ser en fysiker i kortare knälång klänning eller i mörk kostym vid en banquette, och ingen kollar snett på dig om du gör det. Att lägga dyra pengar på en balklänning eller en frack är inte en självklarhet. Inte heller lär någon bli arg om du glömmer bort i vilken ordning du ska skåla eller om du har en fråga om etiquettereglerna. Om en person ändå skulle bli arg är det hen som har begått det största etiquettebrottet, inte du. Har du någon övrig fundering rekommenderar jag dig att vända dig till en äldre fysiker eller etiquettdrottningen Magdalena Ribbing.</p><p>  Och med det önskar jag dig en fabulös kväll!</p>",
            "index": "A"
        },
        {
            "title": "Du gamla du fria",
            "author": "Text: Rikard Dybeck",
            "melody": "(Till svenska fosterjorden)\nNoter till blandad kör finns i notkapitlet.",
            "text": "Du gamla du fria, du fjällhöga nord.\nDu tysta, du glädjerika sköna.\nJag hälsar dig vänaste land uppå jord.\n||: Din sol, din himmel, dina ängder gröna. :||\n\nDu tronar på minnen från fornstora dar\ndå ärat ditt namn flög över jorden.\nJag vet att du är och du blir vad du var.\n||: Ja, jag vill leva jag vill dö i Norden. :||\n\nJag städs vill dig tjäna mitt älskade land,\nDig trohet till döden vill jag svära.\nDin rätt skall jag värna med håg och med hand,\n||: Din fana, högt din bragderika bära. :||\n\nMed Gud skall jag kämpa, för hem och för härd,\nför Sverige, den kära fosterjorden.\nJag byter Dig ej, mot allt i en värld\n||: Nej, jag vill leva jag vill dö i Norden! :||",
            "index": "α1"
        },
        {
            "title": "Kungssången",
            "author": "Text: C. V. A. Strandberg\nMusik: Otto Lindblad.",
            "melody": "(Hymn)\nNoter till manskör finns i notkapitlet",
            "text": "Ur svenska hjärtans djup en gång.\nEn samfälld och en enkel sång\nsom går till Kungen fram.\nVar honom trofast och hans ätt.\nGör kronan på hans hjässa lätt.\nOch all din tro till honom sätt\ndu folk av frejdad stam.\n\nDu himlens herre med oss var,\nsom förr du med oss varit har\noch liva på vår strand.\nDet gamla lynnets art igen\nhos sveakungen och hans män,\nOch låt den ande vila än\nutöver nordanland.",
            "index": "α2"
        },
        {
            "title": "Sveriges flagga",
            "author": "Text: KG Ossiannilsson\nMusik: Hugo Alfvén",
            "melody": "Noter finns i notkapitlet.",
            "text": "Flamma stolt mot dunkla skyar\nlik en glimt av sommarns sol.\nÖver Sveriges skogar, berg och byar,\növer vatten och viol.\nDu, som sjunger, när du bredes,\nsom vår gamla lyckas tolk:\n\"Solen lyser! Solen lyser!\nIngen vredes åska slog vårt tappra folk!\"\n\nFlamma högt, vår kärleks tecken,\nvärm oss, när det blåser kallt!\nStråla ur de blåa vecken,\nkärlek, mera starkt än allt!\nSveriges flagga, Sveriges ära,\nfornklenod och framtids tolk:\nGud är med oss, Gud är med oss\nHen skall bära starkt vårt fria svenska folk.",
            "index": "α3"
        },
        {
            "title": "Internationalen",
            "author": "Originaltext: Eugène Pottier\nMusik: Pierre Degeyter\nSvensk text: Henrik Menander",
            "melody": "",
            "text": "Upp trälar uti alla stater,\nsom hungern bojor lagt uppå.\nDet dånar uti maktens krater,\nsnart skall frihetens timma slå.\nStörtas skall det gamla uti gruset.\nSlav, stig upp för att slå dig fri!\nFrån mörkret stiga vi mot ljuset,\nfrån intet allt vi vilja bli.\n\n||: Upp till kamp emot kvalen\nsista striden det är.\nty Internationalen\nåt alla lycka bär. :||\n\nI höjden räddarn vi ej hälsa,\nej gudar, furstar stå oss bi.\nNej, själva vilja vi oss frälsa,\noch samfälld skall vår räddning bli.\nFör att kräva ut det stulna, bröder,\noch för att slita andens band,\nvi smida medan järnet glöder,\nmed senig arm och kraftig hand.\n\nUpp till kamp...\n\nI sin förgudning avskyvärda,\nmånn' guldets kungar nå'nsin haft\nett annat mål är att bli närda\nav proletärens arbetskraft?\nVad hen skapat under nöd och vaka\nutav tjuvar rånat är,\nnär folket kräva det tillbaka\nsin egen rätt de blott begär.\n\nUpp till kamp...\n\nBåd' stat och lagar oss förtrycka,\nvi under skatter digna ner.\nDen rike inga plikter trycka,\nden arme ingen rätt man ger.\nLänge nog som myndlingar vi böjt oss,\njämlikheten skall nu bli lag.\nMed plikterna vi hittills nöjt oss,\nnu taga vi vår rätt en dag.\n\nUpp till kamp...\n\nTill krigets slaktande vi dragits,\nvi mejats ned i jämna led.\nFör furstars lögner har vi slagits,\nnu vill vi skapa evig fred.\nOm de oss driver, dessa kannibaler,\nmot våra grannar än en gång,\nvi skjuter våra generaler\noch sjunger broderskapets sång.\n\nUpp till kamp...\n\nArbetare, i stad på landet,\nen gång skall jorden bliva vår\nNär fast vi knyta brodersbandet,\ndå lättingen ej råda får.\nMånga rovdjur på vårt blod sig mätta\nmen när vi nu till vårt försvar,\nen dag en gräns för dessa sätta,\nskall solen stråla lika klar.\n\nUpp till kamp emot kvalen\nsista striden det är.\nty Internationalen\nåt alla lycka bär.\nUpp slå ned allt det gamla,\ntålamodet är slut!\nFör frihet vi oss samla,\nförgöra våldets krut!",
            "index": "α4"
        },
        {
            "title": "Auld lang syne",
            "author": "",
            "melody": "",
            "text": "Should auld acquaintance be forgot,\nAnd never brought to mind?\nShould auld acquaintance be forgot,\nAnd days o' lang syne?\nFor auld lang syne my dear,\nFor auld lang syne,\nWe'll take a cup o' kindness yet\nFor auld lang syne.\n\nAnd there's a hand, my trusty friend,\nAnd gie's a hand o' thine\nWe'll take a cup o' kindness yet\nFor auld lang syne.\nFor auld lang syne my dear,\nFor auld lang syne,\nWe'll take a cup o' kindness yet\nFor auld lang syne.",
            "index": "α5"
        }
    ]
}