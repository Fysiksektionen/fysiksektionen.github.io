{
    "chapter": "Vackra visor",
    "prefix": "Λλ",
    "songs": [
        {
            "title": "Fredmans sång n:o 21 - Måltidssång",
            "author": "C. M. Bellman",
            "melody": "",
            "text": "Så lunka vi så småningom\nfrån Bacchi buller och tumult,\nnär döden ropar \"Granne kom,\nditt timglas är nu fullt\".\nDu gubbe, fäll din krycka ner\noch du, du yngling, lyd min lag,\nden skönsta nymf som mot dig ler\ninunder armen tag.\n\n||: Tycker du att graven är för djup?\nNå, välan så tag dig då en sup.\nTag dig sen dito en, dito två, dito tre.\nSå dör du nöjdare. :||\n\nDu vid din remmare och präss,\nrödbrusig och med hatt på sned,\nsnart skrider fram din likprocess\ni några svarta led.\nOch du som pratar där så stort\nmed band och stjernor på din rock,\nren snickarn kistan färdig gjort\noch hyflar på dess lock.\n\n||: Tycker du... :||\n\nMen du som med en trumpen min\nbland riglar, galler, järn och lås,\ndig vilar på ditt penningskrin\ninom din stängda bås.\nOch du som svartsjuk slår i kras\nbuteljer, speglar och pokal,\nbjud nu god natt, drick ut ditt glas\noch hälsa din rival.\n\n||: Tycker du… :||\n\nOch du som under titlars klang\ndin tiggarstav förgyllt vart år,\nsom knappast har, med all din rang,\nen skilling till din bår.\nOch du som ilsken, feg och lat\nfördömer vaggan som dig välvt,\noch ändå dagligt är plakat\ntill glasets sista hälft.\n\n||: Tycker du... :||\n\nDu som vid Martis fältbasun\ni blodig skjorta sträckt ditt steg,\noch du som tumlar i paulun\ni Chloris armar feg.\nOch du som med din gyllne bok\nvid templets genljud reser dig,\nsom rister huvud lärd och klok\noch för mot avgrund krig.\n\n||: Tycker du... :||\n\nMen du som med en ärlig min\nplär dina vänner häda jämt\noch dem förtalar vid ditt vin\noch det liksom på skämt.\nOch du som ej försvarar dem\nfastän ur deras flaskor du,\ndu väl kan slicka dina fem,\nvad svarar du väl nu?\n\n||: Tycker du... :||\n\nMen du som till din återfärd\nifrån det du till bordet gick,\nej klingat för din raska värd\nfastän han ropar: Drick!\nDriv sådan gäst från mat och vin,\nkör honom med sitt anhang ut,\noch sen med en ovänlig min,\nryck remmarn ur hans trut!\n\n||: Tycker du... :||\n\nSäg är du nöjd, min granne säg,\nså prisa världen nu till slut;\nom vi ha en och samma väg,\nså följoms åt; drick ut.\nMen först med vinet rött och vitt\nför vår värdinna bugom oss,\noch halkom sen i graven fritt\nvid aftonstjärnans bloss.\n\n||: Tycker du... :||\n\nBacchi - tillhörande vinguden Baccus\nnymf - naturväsen\nremmare - buktigt vinglas med fot\npräss - vin- eller citronpress\nband, stjärnor - ordnar",
            "index": "λ1"
        },
        {
            "title": "Kor ur Bacchi tempel",
            "author": "C. M. Bellman",
            "melody": "",
            "text": "Bort allt vad oro gör.\nBort allt vad hjärtat kväljer.\nBäst att man väljer bland\ndesse buteljer\nsin maglikör.\n\n||: Granne, gör du just som jag gör,\nvet denna oljan ger humör.\nVad det var läckert!\nVad var det? Rhenskt bläckert!\nOui, Monseigneur. :||\n\nBort allt vad oro gör,\nallt är ju stoft och aska.\nLåt oss bli raska och\ntömma vår flaska\nbland fränderna.\n\n||: Granne, gör du just som jag gör,\nvet denna oljan ger humör.\nVad det var mäktigt!\nVad var det? Jo, präktigt!\nMalaga - ja. :||",
            "index": "λ2"
        },
        {
            "title": "Fredmans epistel n:o 48",
            "author": "C. M. Bellman",
            "melody": "",
            "text": "Solen glimmar blank och trind,\nVattnet likt en spegel;\nSmåningom upblåser vind\nI de fallna segel;\nVimpeln sträcks, och med en år\nOlle på en Höbåt står;\nKerstin ur Kajutan går,\nSkjuter lås och regel.\n\nSeglen fladdra, skutan går,\nJerker tar sin lyra,\nLyran brummar, böljan slår,\nAlt med våld och yra;\nSkutan knarkar, bräcklig, gles,\nVimplens fläkt i toppen ses,\nTuppen gol så sträf och hes.\nNu slog klockan fyra.\n\nMovitz stöt åt dem i lurn,\nSom på skutan fara.\nOlle du hvad kostar Tjurn?\nLyssna hvad de svara.\nHör hvar är ni hemma ni?\nIfrån Lofön komma vi\nMed Grönsaker, Silleri,\nMjölk och Äplen klara.\n\nLilla Fästman på dig ser,\nKom min Norström lilla,\nSätt dig bred vid mej, sitt ner,\nFritt din låga stilla;\nVi ha alla lika rang.\nLustigt! hör basuners klang.\nProsit och Contentement!\nDyrbar ögonvila.\n\nMorgon supen, Movitz, går;\nLjuvligt böljan svallar;\nSer du Ekensberg? Gutår!\nHör hur folket trallar;\nDär framsätter en sin fot,\nKlotet käglorna slår mot;\nHör du dunsen af hans klot\nUti bergen skallar?\n\nAllstäds gott, men hemma bäst!\nSakta, lät oss unna\nVattukörarn med sin häst\nHvälfva om sin tunna;\nKärlet glittrar, hjulet går,\nSprundet sprutar, hästen slår.\nOm den prakt för ögat står\nSjunga de som kunna.\n\nNorström stjelper sin peruk\nAf sin röda skalle,\nOch min Ulla blek och sjuk\nLät sin kjortel falla,\nKlev så bredbent i paulun;\nMovitz efter med basun:\nMaka åt dig Norström! Frun\nHör ju till oss alla.",
            "index": "λ3"
        },
        {
            "title": "Molltoner från Norrland",
            "author": "Julia Kristina Nyberg",
            "melody": "Noter finns i notkapitlet",
            "text": "Vårvindar friska, leka och viska\nLunderna kring likt älskande par\nStrömmarna ila, finna ej vila\nFörrän i havet störtvågen far.\nKlappa mitt hjärta, klaga och hör\nVallhornets klang bland klipporna dör\nStrömkarlen spelar, sorgerna delar\nVakan kring berg och dal.\n\nHjärtat vill brista - Ack! när den sista\ngången jag hörde kärlekens röst:\navskedets plåga, ögonens låga,\nmun emot mun vid klappande bröst.\nFjälldalen stod i blomstrande skrud.\nTrasten slog drill på drill för sin brud;\nStrömkarlen spelte, sorgerna delte,\nsuckande, berg och dal.\n\nNatten så fager, ljus som en dager,\ngöt över skog och bölja sin glans.\nÄlvornas vingar, glänsande ringar\nslöto kring ängens tuva i dans.\nSuckande hjärtan, suckande lund,\nSmekande ord och saligt förbund!\nStrömkarlen spelte, sorgerna delte\nsuckande, berg och dal.\n\nAck, att vid polen midsommarsolen\nTusende år bortsovit så sällt!\nHastigt vem kallar? Krigsbudet skallar\nFjärran ifrån: \"Till vapen!\" så gällt.\nNu var ej tid hos flickan att bo,\nLöftet han gav om kärlek och tro;\nStrömkarlen spelte, sorgerna delte,\nsuckande, berg och dal.\n\nHurtigt på slätten, med bajonetten,\nSnabb som en ren, han ilade ned;\nDär, ibland fanor, flygande svanor,\nKlingande spel, i blixtrande led,\nRak som en tall, han höjde sig opp,\nSåg jag hans bild vid tårarnas lopp.\nStrömkarlen spelte, sorgerna delte,\nsuckande, berg och dal.\n\nSnart han marschera' – Kom aldrig mera\nÅter till hemmets brudliga tjäll.\nNär av min Modig vålnaden blodig\nSvävar på västerns rodnande fjäll,\nKlaga, mitt hjärta, klaga! — O, hör!\nVallhornets klang bland klipporna dör:\nStrömkarlen spelar, sorgerna delar\nVakan kring berg och dal.",
            "index": "λ4"
        },
        {
            "title": "Den blomstertid",
            "author": "Isak Kolmodin",
            "melody": "",
            "text": "Den blomstertid nu kommer\nmed lust och fägring stor:\nDu nalkas ljuva sommar,\ndå gräs och gröda gror.\nMed blid och livlig värma\ntill allt som varit dött,\nsig solen strålar närma,\noch allt blir återfött.\n\nDe fagra blomsterängar\noch åkerns ädla säd,\nde rika örtesängar\noch lundens gröna träd.\nDe skola oss påminna\nGuds godhets rikedom.\nAtt vi den nåd besinna,\nsom räcker året om.\n\nEn hörer fåglar sjunga\nmed mångahanda ljud:\nSkall icke då vår tunga\nlovsäga Herren Gud?\nMin själ, upphöj Guds ära,\nstäm upp din glädjesång\ntill den som vill oss nära\noch fröjda på en gång.",
            "index": "λ5"
        },
        {
            "title": "Nu grönskar det",
            "author": "Musik: J. S. Bach\nSvensk text: Evelyn Lindström",
            "melody": "Noter finns i notkapitlet",
            "text": "Nu grönskar det i dalens famn,\nNu doftar äng och lid.\nKom med, kom med på vandringsfärd\nI vårens glada tid!\nVar dag är som en gyllne skål,\nTill brädden fylld med vin.\nSå drick, min vän, drick sol och doft,\nTy dagen den är din.\n\nLångt bort från dagens gråa hus\nVi glatt vår kosa styr\nOch följer vägens vita band\nMot ljusa äventyr\nMed öppna ögon låt oss se\nPå livets rikedom\nSom gror och sjuder överallt\nDär våren går i blom!",
            "index": "λ6"
        },
        {
            "title": "Visa vid midsommartid",
            "author": "Musik: Håkan Norlen\nSvensk text: Rune Lindström",
            "melody": "",
            "text": "Du lindar av olvon en midsommarkrans\noch hänger den om ditt hår.\nDu skrattar åt mångubbens benvita glans,\nsom högt över tallen står.\nI natt skall du dansa vid Svartrama tjärn\ni långdans, i språngdans på glödande järn.\nI natt är du bjuden av dimman till dans,\ndär Ull-Stina, Kull-Lina går.\n\nNu tager du månen från Blåbergets kam\natt ge dig en glorias sken.\nOch ynglet som avlas i gölarnas slam\nblir fålar på flygande ben.\nNu far du till Mosslinda, Mosslunda mor,\ndär Ull-Stina, Kull-Lina, Gull-Fina bor.\nI natt skall du somna vid Svartrama damm\ndär natten och mossan är len.",
            "index": "λ7"
        },
        {
            "title": "Kristallen den fina",
            "author": "Svensk folkvisa",
            "melody": "",
            "text": "Kristallen den fina, som solen månd' skina,\nSom stjärnorna blänka i skyn.\nJag känner en flicka, i dygden den fina,\nEn flicka i denna här byn.\n\nMin vän, min vän och Älskogsblomma,\nAck om vi kunde tillsammans komma,\nOch jag vore vännen din,\nOch du allra kärestan min!\nDu ädela ros\nOch förgyllande skrin.\n\nOch om jag än fore till världenes ände,\nSå längtar mitt hjärta till dig.\nOch om jag än fore till världenes ände,\nSå längtar mitt hjärta till dig.\n\nTill dig, min vän och Älskogsblomma,\nAck om vi kunde tillsammans komma,\nOch jag vore vännen din,\nOch du allra kärestan min!\nDu ädela ros\noch förgyllande skrin.",
            "index": "λ8"
        },
        {
            "title": "Madrigal",
            "author": "A. de la Halle",
            "melody": "",
            "text": "Kom, du ljuva hjärtevän!\nSkall jag vänta länge än?\n||: Längtan mig förbränner,\nHjärtevän! :||\n\nMånens skiva blank och rund\nGlider fram i nattens stund.\n||: Du, du är mitt hjärtas\nEnda tröst .:||\n\nLiksom rosen skär och ren,\nslår du ut i solens sken.\n||: Kom, kom du min ljuva\nHjärtevän! :||",
            "index": "λ9"
        },
        {
            "title": "Glunt nr. 25 - Examenssexa",
            "author": "G. Wennerberg",
            "melody": "",
            "text": "Här är gudagott att vara\nO, vad livet dock är skönt.\nHör vad fröjd från fåglars skara,\nSe vad gräset lyser grönt.\nHumlan surrar, fjäriln prålar,\nLärkan slår i skyn sin drill\nOch ur nektarfyllda skålar\nDricka oss små blommor till.",
            "index": "λ10"
        },
        {
            "title": "Sommarpsalm",
            "author": "Text: Carl David af Wirsén",
            "melody": "",
            "text": "En vänlig grönskas rika dräkt\nhar smyckat dal och ängar.\nNu smeker vindens ljumma fläkt\nde fagra örtesängar,\noch solen ljus, och lundens sus,\noch vågens sorl bland viden.\nFörkunnar sommartiden\n\nSin lycka och sin sommarro,\nde yra fåglar prisa,\nUr skogen snår, ur stilla bo\nframklingar deras visa.\nEn hymn går opp, med fröjd och hopp\nfrån deras glada kväden.\nBland blommorna och träden\n\nMen du, o Gud, som gör vår jord\nså skön i sommarns stunder.\nGiv att jag aktar främst ditt ord\noch dina nådesunder.\nAllt kött är hö, och blomstren dö,\noch tiden allt fördriver.\nBlott Herrens ord förbliver",
            "index": "λ11"
        },
        {
            "title": "Uti vår hage",
            "author": "Svensk folkvisa",
            "melody": "",
            "text": "Uti vår hage där växa blå bär.\nKom hjärtans fröjd\nVill du mig något, så har du mig här!\nKom liljor och aquileja,\nKom rosor och salvia,\nKom ljuva krusmynta, kom hjärtans fröjd!\n\nFagra små blommor där bjuda till dans.\nKom hjärtans fröjd\nVill du, så binder jag åt dig en krans!\nKom liljor och aquileja,\nKom rosor och salvia,\nKom ljuva krusmynta, kom hjärtans fröjd!\n\nKransen den sätter jag sen i ditt hår,\nKom hjärtans fröjd\nSolen den dalar men hoppet uppgår!\nKom liljor och aquileja,\nKom rosor och salvia,\nKom ljuva krusmynta, kom hjärtans fröjd!\n\nUti vår hage finns blommor och bär.\nKom hjärtansfröjd!\nMen utav alla du kärast mig är.\nKom liljor och akvileja,\nkom rosor och salivia!\nKom ljuva krusmynta, kom hjärtansfröjd!",
            "index": "λ12"
        },
        {
            "title": "Värmlandsvisan",
            "author": "",
            "melody": "",
            "text": "Ack, Värmeland, du sköna, du härliga land!\nDu krona för Svea rikes länder!\nJa, om jag komme mitt i det förlovade land,\ntill Värmland jag ändå återvänder.\nJa, där vill jag leva, ja, där vill jag dö.\nOm en gång ifrån Värmland jag tager mig en mö,\nså vet jag att aldrig jag mig ångrar.\n\nI Värmeland är lustigt att leva och bo\ndet landet jag prisar så gärna.\nDär klappar det hjärtan med heder och tro\nså fasta som bergenas kärna.\nOch var och en svensk i Svea rike's land\nsom kommer att gästa vi Klarälvens strand\nhen finner blott bröder och systrar.\n\nI Värmeland, ja, där vill jag bygga och bo,\nmed enklaste lycka förnöjder.\nDess dalar och skog ger mig tystnadens ro,\noch luften är frisk på dess höjder.\nOch forsarna sjunga sin ljuvliga sång,\nvid den vill jag somna så stilla en gång\noch vila i värmländska jorden.",
            "index": "λ13"
        }
    ]
}